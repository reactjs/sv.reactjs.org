---
id: getting-started
title: Kom igång
permalink: docs/getting-started.html
next: add-react-to-a-website.html
redirect_from:
  - "docs/"
  - "docs/index.html"
  - "docs/getting-started-ko-KR.html"
  - "docs/getting-started-zh-CN.html"
  - "docs/installation.html"
  - "download.html"
  - "downloads.html"
  - "docs/try-react.html"
  - "docs/tooling-integration.html"
  - "docs/package-management.html"
  - "docs/language-tooling.html"
  - "docs/environments.html"
---

Den här sidan är en överblick av React-dokumentationen och relaterade länkar och resurser.

**React** är ett JavaScript-bibliotek för att bygga användargränssnitt. Få reda på vad React handlar om på [vår startsida](/) eller [i den guidade genomgången](/tutorial/tutorial.html).

---

- [Prova på React](#try-react)
- [Lära sig React](#learn-react)
- [Hålla sig uppdaterad](#staying-informed)
- [Versionsbaserad dokumentation](#versioned-documentation)
- [Fattas det något?](#something-missing)

## Prova på React {#try-react}

React är från början utformat för att underlätta gradvis implementation, och **du kan använda så lite eller så mycket React som du behöver.** Oavsett om du vill få ett smakprov av React, lägga till lite interaktivitet på en enkel HTML-sida, eller påbörja en komplex React-driven app, kommer resurserna i den här avdelningen hjälpa dig att komma igång.

### Online Playgrounds {#online-playgrounds}

Om du är intresserad av att leka runt med React, kan du använda en kod-playground online. Testa en Hello World-mall på [CodePen](codepen://hello-world), [CodeSandbox](https://codesandbox.io/s/new), eller [Glitch](https://glitch.com/edit/#!/remix/starter-react-template).

Om du föredrar att använda din egen textredigerare, kan du även [ladda ner den här HTML-filen](https://raw.githubusercontent.com/reactjs/reactjs.org/master/static/html/single-file-example.html), ändra den, och öppna den från ditt lokala filsystem i din webbläsare. Den kör en långsam kodtransformation i runtime, så vi skulle bara rekommendera att använda detta för enkla demonstrationer.

### Lägga till React på en webbsida {#add-react-to-a-website}

Du kan [lägga till React på en webbsida på en minut](/docs/add-react-to-a-website.html). Sedan kan du antingen gradvis öka användandet, eller hålla det begränsat till några få dynamiska widgets.

### Skapa en ny React-app {#create-a-new-react-app}

När du startar ett React-projekt, kan en [enkel HTML-sida med script-taggar](/docs/add-react-to-a-website.html) fortfarande vara det bästa alternativet. Det tar bara en minut att få iordning.

Allteftersom din applikation växer bör du däremot överväga en mer integrerad konfiguration. Det finns [flera JavaScript-toolchains](/docs/create-a-new-react-app.html) vi rekommenderar för större applikationer. Alla av dem kan fungera med näst intill ingen konfiguration och låter dig dra full nytta av det rika React-ekosystemet.

## Lära sig React {#learn-react}

Alla kommer till React från olika bakgrunder och med olika inlärningssätt. Oavsett om du föredrar en mer teoretisk eller praktisk metod, hoppas vi att den här sektionen kan hjälpa dig.

* Om du föredrar att **lära dig genom att göra**, börja med vår [praktiska genomgång](/tutorial/tutorial.html).
* Om du föredrar att **lära dig koncept steg-för-steg**, börja med vår [grundläggande koncept-guide](/docs/hello-world.html).

Som vilken obekant teknologi som helst, har React en inlärningskurva. Med övning och lite tålamod, *kommer* du att få koll på det.

### Ett första smakprov {#first-examples}

[React-startsidan](/) innehåller några få små React-exempel med en liveredigerare. Även om du inte kan någonting om React än, försök att ändra kodexemplen och se hur det påverkar resultatet.

### React för nybörjare {#react-for-beginners}

Om du känner att React-dokumentationen går fortare än du är bekväm med, kolla [den här överblicken av React av Tania Rascia](https://www.taniarascia.com/getting-started-with-react/). Den introducerar de viktigaste React-koncepten på ett detaljerat och nybörjarvänligt sätt. När du är klar, ge då dokumentationen ett till försök!

### React för designers {#react-for-designers}

Om du har en bakgrund inom design är [de här länkarna](https://reactfordesigners.com/) ett bra sätt att komma igång.

### JavaScript-länkar och resurser {#javascript-resources}

React-dokumentationen antar att du har en viss erfarenhet av programmering i språket JavaScript. Du behöver inte vara en expert, men det är svårare att lära sig både React och JavaScript samtidigt.

Vi rekommenderar att gå igenom [den här JavaScript-överblicken](https://developer.mozilla.org/en-US/docs/Web/JavaScript/A_re-introduction_to_JavaScript) för att kolla upp din kunskapsnivå. Den tar mellan 30 minuter och en timme, men du kommer att känna dig mer redo att lära dig React.

>Tips
>
>När du blir förvirrad av någonting i JavaScript är [MDN](https://developer.mozilla.org/en-US/docs/Web/JavaScript) och [javascript.info](https://javascript.info/) värdefulla webbsidor att kolla upp. Det finns också [supportforum av communityn](/community/support.html) där du kan be om hjälp.

### Praktisk guide {#practical-tutorial}

Om du föredrar att **lära genom att göra**, kolla då vår [praktiska guide](/tutorial/tutorial.html). I den genomgången bygger vi ett luffarschack-spel i React. Det kan kännas frestande att hoppa över den för att du inte bygger spel -- men ge den en chans. Teknikerna du kommer att lära dig i genomgången är grundläggande för att bygga *vilken React-app som helst*, och att bli bra på det kommer att ge dig en mycket bättre förståelse av hur React fungerar.

### Steg-för-steg-guide {#step-by-step-guide}

Om du föredrar att **lära dig koncept steg-för-steg** är vår [grundläggande koncept-guide](/docs/hello-world.html) det bästa sättet att komma igång. Varje kapitel i den bygger på den kunskap som introducerats i de föregående kapitlen, så att du inte missar något allteftersom.

### Att tänka i React {#thinking-in-react}

Många React-användare tycker att React äntligen "klickade" för dem efter att ha läst [Att tänka i React](/docs/thinking-in-react.html). Det är förmodligen den äldsta React-guiden, men den är fortfarande precis lika relevant.

### Rekommenderade kurser {#recommended-courses}

Ibland tycker vissa att böcker och videokurser från tredje part är mer hjälpsamma än den officiella dokumentationen. Vi håller i [en lista med ofta rekommenderade resurser](/community/courses.html), där en del är gratis.

### Avancerade koncept {#advanced-concepts}

När du är bekväm med de [grundläggande koncepten](/docs/hello-world.html), och har lekt med React lite grann, kanske du är intresserad av mer avancerade ämnen. Den här sektionen introducerar dig till de kraftfulla men mindre vanliga React-funktionerna såsom [context](/docs/context.html) och [refs](/docs/refs-and-the-dom.html).

### API-referens {#api-reference}

Den här sektionen i dokumentationen är användbar när du vill lära dig fler detaljer om en viss React-API. Exempelvis kan [API-referensen för `React.Component`](/docs/react-component.html) ge dig inblick i hur `setState()` fungerar och vad de olika livscykel-metoderna är användbara för.

### Översikt och vanliga frågor {#glossary-and-faq}

[Översikten](/docs/glossary.html) innehåller en överblick av de vanligaste termerna du kommer se i React-dokumentationen. Det finns också en "Vanliga frågor"-sektion för korta frågor och svar på vanliga ämnen, bland annat [hur man gör AJAX-anrop](/docs/faq-ajax.html), [komponent-state](/docs/faq-state.html), och [filstruktur](/docs/faq-structure.html).

## Hålla sig uppdaterad {#staying-informed}

[React-bloggen](/blog/) är den officiella källan till React-teamets uppdateringar. Allt viktigt, inklusive release notes eller notiser om något som märkts som deprecated, kommer att publiceras här först.

Du kan också följa [@reactjs-kontot](https://twitter.com/reactjs) på Twitter, men du missar inget grundläggande om du bara läser bloggen.

Inte alla React-releaser behöver ett eget blogginlägg, men du kan hitta en detaljerad ändringslogg för varje release i [`CHANGELOG.md`-filen i React-repot](https://github.com/facebook/react/blob/master/CHANGELOG.md), och även på [Releaser](https://github.com/facebook/react/releases)-sidan.

## Versionsbaserad dokumentation {#versioned-documentation}

Den här dokumentationen återspeglar alltid den senaste stabila versionen av React. Sedan React 16 kan du hitta äldre versioner av dokumentationen på en [separat sida](/versions). Tänk på att tidigare versioners dokumentation skrevs vid tiden för dess release, och alltså inte hålls uppdaterad.

## Fattas det något? {#something-missing}

Om något fattas i dokumentationen, eller om någonting verkar förvirrande, [skapa gärna en issue för dokumentations-repot](https://github.com/reactjs/reactjs.org/issues/new) med dina förbättringsförslag, eller tweeta till [@reactjs-kontot](https://twitter.com/reactjs). Vi älskar att höra era förslag!
